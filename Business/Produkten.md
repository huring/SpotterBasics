# Produkten

Spotter består av två delar, en app och digital tjänsteplattform, community för jägare och sportskyttar och en hårdvara i form av en målkamera. 

Kameran placeras ut vid målet och skickar en live-feed med bilder till en ansluten telefon eller surfplatta. Appen i telefonen tar emot bilderna och analyserar dem, markerar träff och sparar information om skyttesessionen.

## App & tjänsteplattform
Appen fungerar som en loggbok för användaren. I appen samlas information om varje skyttesession: antal skott, träffbild(er), vilket vapen som använts, vilken ammunition, väder, avstånd mm. Genom att samla in denna statistik så kan appen hjälpa skytten att bli bättre. Användarna kan också se sina vänners sessioner, dela sessioner osv vilket kommer att ge en organisk spridning av innehållet. I appen görs också all analys av bilderna från kameran - telefonens processorkraft är överlägsen annan teknik. 

Tjänsteplattformen kommer också att ha ett öppet API (Application programming interface) liknande Runkeeper eller Facebook för att externa parter ska kunna fylla på med data. 

## Målkamera
En "enkel" kamera som ansluter till tjänsteplattformen med antingen wifi (uppkopplat mot telefon) eller 4G-teknik, kamerans enda funktion är att skicka video till appen - genom att hålla kamerahårdvaran så enkel som möjlig så blir den dels ganska billig att producera och den kommer heller inte att kräva så mycket strömförsörjning.

## Ekosystem
Kring tjänsteplattform och hårdvara så finns det enorm potential för vidareutveckling, några exempel på fler produkter som vi redan har skissat på är vind/väderstationer, accelerometrar för vapen, wifi-extenders & pulsmätare, dessa produkter kan via Spotters API fylla varje skyttesession med mer information. 